# Syntax highlighting

Måske har du lagt mærke til at IntelliJ farver din kode, så den er lettere at læse - det kaldes **syntax highlighting**. Ligesom indrykning, så forbedrer syntax highlighting læsbarheden af din kode - vi kan bedre se hvilke ord der har en særlig betydning i Java.

1. Fortsæt med at arbejde i dit `helloworld` projekt
2. Prøv at **copy-paste** hele `helloworld` koden du har skrevet før til et alm. tekstbehandlingsprogram (fx Notepad i Windows - eller Notes på Mac)
3. Hvad sker der? - er der stadig farver i koden?
4. Så det er altså IntelliJ der farver koden - det er ikke en del af Java-koden - Java-koden er ren tekst.
5. Læg mærke til hvilke ord der er farvet - de ord har en særlig betydning i Java
6. Prøv at ændre `class` til `klasse` - hvad sker der, hvilken farve får det - kan det stadig køre? 
7. `class` er ligesom `public`, `static`, `void` og flere andre ord **reservede ord** i Java, som har en særlig betydning der hvor vi har brugt det, så vi kan ikke bare ændre det til et andet ord
