**Opgave med enum, ugedage og switch:**

1. Skriv en enum der hedder Ugedag, med alle ugens dage i. Husk at skrive dem med store bogstaver.
2. Lav klasse der hedder SkoledageEllerWeekend, med en main\-metode i.
3. Lav en “menu” af ugedage ved at skrive values ud fra din Ugedag\-enum. Sæt et tal foran hver ugedag så brugeren kan vælge en int, svarende til hver dag i menuen. Bed brugeren om at vælge et tal.
4. Lav en int\-variabel der hedder brugerValg.
5. Lav en scanner så man kan læse værdien af dag ind fra brugeren. Brug et loop til at sørge for at man ikke kan skrive andre tal end tallene fra 1\-7\. Hvis man skriver et andet tal skal programmet give en fejlmeddelelse, fx ”Du må kun skrive et tal fra 1\-7\. Prøv igen.” Assign den værdi du læser ind fra scanneren til variablen brugerValg.
6. Lav en variabel af typen Ugedag, og kald den ugedag. Sæt dens værdi til null.
7. Lav en switch der sørger for at “omforme” int variablen brugerValg til en af værdierne i din Ugedag\-enum. Det vil sige at hver case skal være en int, og for hver case skal variablen ugedag sættes til den tilsvarende enum\-værdi (dvs 1 betyder Ugedag.MANDAG, osv).
8. Lav én til switch hvor der udskrives “Det er hverdag!” eller “Det er weekend”, alt efter hvilken værdi variablen ugedag har. HINT: der er en liste af muligheder for hver case.

**Opgave som ikke kan løses med switch (men med if\-else)**

1. Nogle gange kan en switch ikke rigtig bruges til at løse det problem man har. Under punkt 8 ovenfor afgør en switch hvad der skal udskrives. I den følgende opgave kan man ikke bruge en switch, men er nødt til at løse problemet med if\-else. Problemet opstår på grund af det lille ord OGSÅ!
2. Start med at udkommentere den sidste af de to switch\-statements (den fra punkt 8\).
3. Skriv kode der løser nedenstående, ved hjælp af if\-else\-statements:
4. Hvis det er hverdag skal programmet skrive ”Du skal i skole”.
5. Hvis det er mandag skal programmet OGSÅ udskrive: ”Det er mandag igen…”.
6. Hvis det er fredag skal programmet OGSÅ udskrive ”Men du har weekend når du har fri!”.
7. Hvis det er weekend skal programmet skrive: ”Det er weekend, bare sov videre…”.