Top of Form

**Lav et Hello World\-program i IntelliJ**Bottom of Form

I skal nu skrive det samme Hello World\-program som I før lavede med teksteditor og terminal, men denne gang i IntelliJ. Som vi også så i videoen fra LinkedIn Learning er det et standardprogram man typisk skriver for at tjekke at alting virker.

1. Lav et nyt projekt i IntelliJ. Kald projektet for ”IntroduktionTilProgrammering” – så kan I skrive alle de programmer I laver i det første forløb herinde. Læg mærke til måden projektnavnet er skrevet – det er noget man kalder ”Camel Case”, som ofte bruges for at undgå mellemrum i navne.
2. Venstreklik på src\-folderen og vælg New og Java Class. Klassen skal I kalde HelloWorld (igen Camel Case!).
3. Inde i klassen skriver I samme kode som i HelloWorld\-programmet som I for lidt siden skrev i jeres teksteditor.
4. Kør programmet!