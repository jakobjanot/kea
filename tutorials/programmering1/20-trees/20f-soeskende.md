# Søskende

Vi fortsætter med vores Person-klasse, som nu har køn, forældre og børn.
Hvem er dine søskende? Det er vel dine forældres børn, bortset fra dig selv.

1. Tilføj en metode `getSiblings()` til Person-klassen, der returnerer et array af Person-objekter, som er søskende til den pågældende person. Du kan for simpelhedens skyld antage, at dine mors børn og fars børn er de samme, så du kan nøjes med at kigge på den ene forældres børneliste.
2. Prøv at bruge `getSiblings()` til at finde dine egne søskende, hvis du har nogen.
3. Evt. kan du forsøge dig med at tilføje en eller flere test-metoder til `PersonTest`, der tester at metoden virker som forventet.