**Hjemmelavet Spotify**

Du skal lave et program, der holder styr på en dynamisk liste af sange ved hjælp af en ArrayList. Programmet skal kunne tilføje sang til listen, fjerne sange, finde sange baseret på deres titel, og vise alle sange i listen. Desuden skal programmet give mulighed for at redigere titlen på en fsang. Brugeren skal interagere med programmet gennem en tekstmenu i konsollen.

**Formål:**

* Lære at bruge en ArrayList til at lagre og manipulere data.
* Øve metoderne add(), remove(), get(), og set() i Java's ArrayList.
* Bruge loops til at gennemgå en liste og vise dens indhold.
* Arbejde med brugerinput og enkel brugergrænseflade i konsollen.

**Krav:**

1. Opret en klasse kaldet Sang med en instansvariabel titel, en konstruktør, getter\- og setter\-metoder samt en toString()\-metode.
2. Opret en ArrayList\<Sang\> til at gemme sangene.
3. Opret et simpelt menu\-baseret program, hvor brugeren kan vælge følgende funktioner:
	* Tilføj en ny sang til listen.
	* Fjern en sang fra listen ved hjælp af dens titel.
	* Vis alle sange i listen.
	* Søg efter en sang i listen ved hjælp af dens titel.
	* Rediger titlen på en sang.
	* Afslut programmet.
4. Når brugeren vælger at søge efter en sang eller fjerne en sang, skal der gives feedback, hvis fsangen ikke findes i listen.

Eksempel på menu:

Velkommen til dit hjemmelavede Spotify! Vælg en mulighed:
1\. Tilføj ny sang
2\. Fjern en sang
3\. Vis alle sang
4\. Søg efter en sang
5\. Rediger en sang
6\. Afslut programmet